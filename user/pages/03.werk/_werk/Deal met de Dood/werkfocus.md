---
title: Deal met de Dood
Company: Posh Productions
Role: Assistent Editor
date: 04/27/2017
author: Bram van Dam

function:  Assistent Editor
type: Documentaire
icon: ion-ios-videocam
icon-options: [ion-ios-film-outline, ion-videocamera, ion-ios-videocam,  ion-image, ion-images, ion-aperture, ion-ios-game-controller-a, ion-ios-game-controller-b, ion-ios-world, ion-android-globe, ion-ios-monitor, ion-ios-bolt]

genre: Crime/Justice
duration: 95min

credit1Role: Regie
credit1Person: Jessica Villerius
credit2Role: Eindredactie
credit2Person: Frank Stojansek
credit3Role: Camera
credit3Person: Martijn de Vré, Steph Schmidt, Mike Wennekes
credit4Role: Montage
credit4Person: Theo Raben

taxonomy:
    brand: [npo3,kroncrv]
    tag: [clinton, young, crime, human-interest, posh, productions, jessica, villerius]

videoEmbed:
videoLink: https://www.npo.nl/deal-met-de-dood/16-09-2017/KN_1693668
videoLinkTitle: NPO Gemist.nl


routable: true
slug: deal-met-de-dood
---

Deal met de Dood is het langverwachte vervolg op Code Rood: de Doodstraf. In 2014 leert Nederland de destijds 30-jarige Clinton Young kennen, die in de dodencel van Texas wacht op zijn executie. Hij is veroordeeld voor een dubbele moord in 2001. In Deal met de Dood wordt zijn zaak ontrafeld en staat er maar één vraag centraal: Kan hij het eigenlijk wel gedaan hebben?

Op 24 en 25 november 2001 vinden er twee moorden in Texas plaats. Er worden 4 jonge jongens in de leeftijd van 18 tot 22 jaar gearresteerd: David, Mark, Darnell en Clinton. De eerste drie vormen een groep hechte vrienden. Clinton, net 18 jaar en de jongste van het stel, kennen ze nog niet zo lang. Na hun arrestatie getuigen de drie vrienden dat Clinton de schutter was in beide zaken. Clinton weet niet wat zij hebben verklaard maar besluit dat hij niet met de politie praat zonder advocaat. ‘Vanwege de cultuur waarin ik opgroeide: ik ging de mensen waarmee ik was, niet verraden.’

Niet wetende dat de andere drie een deal met Justitie hadden gesloten in ruil voor strafvermindering, houdt hij vol dat hij niets wil verklaren. In de rechtszaal komt dat als een boemerang terug: omdat hij niet getuigt zal de jury nooit zijn verhaal horen. De drie jongens passen hun verklaringen ontelbare keren aan, leggen tegenstrijdige verklaringen af en forensisch bewijs wordt niet getest, niet aan de jury voorgehouden of ‘raakt zoek’. Desondanks krijgt Clinton een vernietigend oordeel van de jury te horen: schuldig. Hij wordt ter dood veroordeeld. Twee van de drie jongens geven achteraf toe dat ze een deal hebben gesloten. Een van hen getuigt onder ede het schot in de eerste zaak te hebben gelost, de ander vertelt in de gevangenis aan medegedetineerden dat hij de echte dader in de andere moordzaak is. Het verandert niets aan Clinton’s lot: hij kan iedere dag een datum voor zijn executie krijgen.

Deal met de Dood was op 27 april 2017 op donderdag te zien om 21:00 op NPO3. Later werd de documentaire herhaald op zaterdag 16 september 2017 om 21:30.

_Deal met de Dood was al een lopend project toen ik bij Posh Productions kwam werken.  De voorbereidingen voor de documentaire waren al in gang gezet tijdens de opnamen van Code Rood: Doodstraf in 2014. Toen de Deal met de Dood eindelijk gemonteerd ging worden had ik de eervolle taak om het project voor te bereiden. Dit was geen gemakkelijke klus met de meer dan honderd uur aan materiaal dat in de loop der jaren was verzameld en op tientallen schijven opgeslagen. Tijdens de post-productie assisteerde ik Theo Raben bij de montage en deed ik achteraf de online edit. In 2018 monteerde ik de internationale TV-versie van de documentaire._
