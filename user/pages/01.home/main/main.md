### Hello! Nice to meet you...

Ik ben een Nederlandse editor en colorist. En als het goed is... heb je niet in de gaten dat ik mijn werk goed gedaan heb. De montage van een film is een van de meest onderschatte onderdelen in het proces van het maken van een film. Onterecht, want de montage kan de productie maken of breken! Een goede editor zorgt ervoor dat jij het technische aspect van een film vergeet en dat je helemaal op gaat in het verhaal. Hij repareert wat gebroken is, voegt ritme toe en verandert losse beelden in een vloeiend verhaal. Maar zodra hij/zij een foutje maakt, is de magie verloren. De goochelaar is ontmaskerd en de truc is doorzien. En daarmee is het doel van de film, het programma, de videoclip niet gehaald: de kijker meenemen in het verhaal. Dus noem mij maar een filmgoochelaar, een technische klusjesman of een visuele verhalenverteller, maar Bram is prima hoor!
